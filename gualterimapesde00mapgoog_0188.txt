captu] na sucre curtismunt, 167

furtim et improvisi veniunt, et securis imminent formidabiles.
Excitatur ad clamores hominum et clangores lituorum monachus,
seque cum suis obvium facit hostibus. Conseruntur et fit im-
proba congressio, licet impar3 nam multos ex suis ad propria
remiserat induciarum spe monachus, qui stans in medio suorum
inermis jam vacillantium fereque cedentium exclamat, exhortatur,
imperat,improperat,arguit,obsecrassefugientibusobjicit,omnibus-
que peractis quibus armati possunt ab inermi retineri nec prospera-
tis, quae secum deferri praeceperat ad subsidium casumque fortuitum
arma subitus ab armigero rapit, et ad horam inobediens sub spe
correctionis induit, militesque suos non jam dubios sed in certis·
simam adactos fugam ad bellum retinet, multasque manus hostium
una retundit dextera, timorem cordibus incutit, bellique praevaricat
eventum, mutata sibi hostium in praedam victoria. Direptis igitur
spoliis et ad votum divisis, dum ad propria cum exultatione rever-
titur, solis ardore monachus et sua pinguedine armorumque gravi·
tate dissuetorum pene suffocatur, vineam extra seriem itinerantium
puero comitatus ingreditur, armisque depositis auram captare
satagit, et ecce ex hostibus insidiator balista ingreditur a tergo,
monachique notata nuditate clam et repente lethali spiculo perforat
improvisum, clamque recedit. Sentit monachus mortem in januis,
confiteri cupit, nec adest proeter puerum cui possit. Ineptum
eum ad hoc intelligit, attamen quianon potest alias, ipsi confitetur,
et coram eo totam effundit animam, oratque poenitentiam secun·
dum peccata dari. Puer se nihil tale vidisse vel audisse cum jura·
mento dicit Monachus instat orando, pedibusque pueri provol-
vitur, et alicujusmodi pro peccatis inflictionem fieri omnimodis
exorat, cumque non proficit ut ab ipso extorqueat quod nescit,
urgente mortis articulo docet eum dicens, ‘⁶ Carissime fili, injunge
mihi ut sit anima mea in tormentis et in locis cruciata poenalibus
sine intermissione usque ad diem judicii, dummodo per misericor-
diam Christi tunc salve fiat.'' Annuit hoc puer, et id ei eisdem
verbis inflixit. Decessit autem monachus in fide Christi, et bona
spe ferventique poenitentiae zelo.

 

