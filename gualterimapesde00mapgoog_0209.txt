188 contram marus [Durine. tv.

ejus et gentem inquirens. “ Salomon‚’' inquit, “ mihi nomen est,
gentem nescio, quia me projectum invenit et nutrivit Henno.'’
Ille flens respondit, “Ego scio.'' Quod ut Hennoni puer innotuit,
timens ab Ylispon prodito consilio vel interfici vel ut modicum
exhaeredari, oppida munit, et ad omnes ignotos et cognitos foras
misso timore confessionem consilii sui manifeste mittit Im·
plorat eorum sibiet suo domino auxilia. Multi ergo magni prin·
cipes Britannice, per oppressionem et tyrannidem Ylispon, prius
ad iram provocati, jam nunc optatam videntes opportunitatem, ad
Hennonem laeti conveniunt. Ad hos timet Ylispon rumores, et
quoscunque potest in subsidium advocat, inter quos Meinfelinus
de Kimelec, vir sapientissimus, advenit. Injecerat autem uxor
Ylispon in juvenem illius conventus oculos, etcum seinvicem
amarent, Meinlelinum timebant quasi providum et conjectorem,
ne ipsius proderentur insidiis. Machinatur domina ut ipsum vel
accusatione vel quoquo injecto pudendo scrupulo a curia semoveat.
Quo ipse comperto, filios suos octo caeteramque familiam instruit
quatinus in omni casu se ita contineant ut ipsum viderint conti·
nentem. Fatuus igitur, qui adomina instructus domum oberrat,
Meinfelino bibenti lac in mensa vas lactis in caput supinavit3 qui
quasi de stultitia ejus ridens, lac excussit in fatuum, et placata et
pacifica facie praestolatur ultionem, ab Ylispon arbitratus ipse
secundum visum non injuriam sibi fieri, et justum errorem fatui,
his oblitis et inultis quasi domum reversus abscedit cum licentia.
Veniens ad Hannonem, quern tristem invenit, latissimum suo
reddit adventu. Cui Henno, “Victoriam nostram tecum nobis
ac per te a Deo missam in hoc solo timemus impediri posse, quod
vicinus noster Camo, juvenis prudens et strenuus optimisque cas-
tellis abundans‚ ex meo concessu spem conceperat ducendi filiam
meam unicam ct ab omni adhuc intactam vir03 quam quia nunc
audit me mutata sententia Salomoni pacificare, oppida munit, gen·
tem multiplicat, vires omni conatu auget, manifestaque rabie sua·
rum inflammatur injuriarum ultor fieri. Cumque pertinacissimum
sit odium quod ex amore degeneratur, hic nisi convertatur ad nos,

 

